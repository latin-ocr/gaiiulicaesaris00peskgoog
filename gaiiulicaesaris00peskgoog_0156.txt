LIB. III. CAP. 26-29. 15

opere nostris subito ex omnibus partibus silvae evolaverunt
et in nostros impetum fecerunt. Nostri celeriter arma
ceperunt eosque in silvas repulerunt et conpluribus inter·
fectis longius inpeditioribus locis secuti paucos ex suis
deperdiderunt. 29. Reliquis deinceps diebus Caesar silvas 5
caedere instituit, et ne quis inermibus inprudentibusque
militibus ab latere impetus fieri posset, omnem eam mate·
riam, quae e'rat caesa, conversam ad hostem conlocabat et
pro vallo ad utrumque latus exstruebat Incredibili celeritate
magno spatio paucis diebus confecto cum iam pecus atque 10
extrema inpedimenta ab nostris tenerentur, ipsi densiores
silvas peterent, eiusmodi sunt tempestates consecutae, uti
opus necessario intermitteretur et continuatione imbrium
diutius sub pellibus milites contineri non possent Itaque
vastatis omnibus eorum agris, vicis aedificiisque incensis 15
Caesar exercitum reduxit et in Aulercis Lexoviisque, reliquis

item civitatibus, quae proxime bellum fecerant, in hibernis
conlocavit.

 

