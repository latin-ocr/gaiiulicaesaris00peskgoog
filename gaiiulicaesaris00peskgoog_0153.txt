12 DE BELLO GALLICO

resistentibus vineas turresque egit. Illi alias eruptione
temptata, alias cuniculis ad aggerem vineasque actis (cuius
rei sunt longe peritissimi Aquitani, propterea quod multis
locis apud eos aerariae secturaeque sunt), ubi diligentia
5 nostrorum nihil his rebus profici posse intellexerunt, legatos
ad Crassum mittunt seque in deditionem ut recipiat petunt.-
Quare impetrata arma tradere iussi faciunt. 22. Atque
in ea re omnium nostrorum intentis animis alia ex parte
oppidi Adiatunnus, qui summam imperii tenebat, curn
10 sexcentis devotis, quos illi soldurios appellant (quorum haec
· est condici0, ut omnibus in vita commodis una cum iis
fruantur quorum se amicitiae dediderint, si quid his per vim
accidat, aut eundem casum una· ferant aut sibi mortem
consciscant 3 neque adhuc hominum memoria repertus est
15 quisquam, qui eo interfecto, cuius se amicitiae devovisset,
mori recusaret): cum his Adiatunnus eruptionem facere
conatus clamore ab ea parte munitionis sublato curn ad
arma milites concurrissent vehementerque ibi pugnatum
esset, repulsus in oppidum tamen uti eadem deditionis
20condicione uteretur a Crasso impetravit. 23. Armis ob
sidibusque acceptis Crassus in fines Vocatium et Tarusatium
profectus est. Tum vero barbari commoti, quod oppidum
et natura loci et manu munitum paucis diebus quibus eo
ventum erat, expugnatum cognoverant, legatos quoque
25versus dimittere, coniurare, obsides inter se dare, copias
parare coepemnt. Mittuntur etiam ad eas civitates legati,
quae sunt citerioris Hispaniae finitumae Aquitaniae: inde
auxilia ducesque arcessuntur. Quorum adventu magnacum
auctoritate et magna cum hominum multitudine bellum
30 gerere conantur. Duces vero ii deliguntur, qui unacum
Q. Sertorio omnes annos fuerant summamque scientiam rei
militaris habere existimabantur. Hi consuetudine populi
Romani loca capere, castra munire, commeatibus nostros

 

